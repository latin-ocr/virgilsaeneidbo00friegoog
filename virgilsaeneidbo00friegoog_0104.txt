troas ruamus 95

Nec minus Andromache, digressu maesta supremo,
Fert picturatas auri subtemine vestes
Et Phrygiam Ascanio chlamydem, nec cedit honori,
ς Textilibusque onerat donis, ac talia latur:
‘⁴ Accipe et haec, manuum tibi quae monumenta mea·
rum
Sint, puer, et longum Andromachae testentur amorem,
Coniugis Hectoreae. Cape dona extrema tuorum,
O mihi sola mei super Astyanactis imago.
> Sic oculos, sic ille manus, sic ora ferebat3

Et nunc aequali tecum pubesceret aevo.”
Hos ego digrediens lacrimis adfabar obortis:

“ Vivite felices quibus est fortuna peracta
Iam sua; nos alia ex aliis in fata vocamur.

ς Vobis parta quies; nullum maris aequor arandum,
Arva neque Ausoniae semper cedentia retro
Quaerenda. Effigiem Xanthi Troiamque videtis
Quam vestrae fecere manus, melioribus, opto,
Auspiciis, et quae fuerint minus obvia Grais.

r Si quando Thybrim vicinaque Thybridis arva
Intraro gentique meae data moenia cernam,
Cognatas urbes olim populosque propinquos,
Epiro, Hesperia, quibus idem Dardanus auctor

‚Atque idem casus, unam faciemus utramque
ς Troiam animis: maneat nostros ea cura nepotes.'’

Provehimur pelago vicina Ceraunia iuxta,
⁸ Unde iter Italiam cursusque brevissimus undis.
Sol ruit interea et montes umbrantur opaci.
Sternimur optatae gremio telluris ad undam,
> Sortiti remos, passimque in litore sicco
Corpora curamus; fessos sopor inrigat artus
Necdum orbem medium Nox Horis acta subibat;

 

