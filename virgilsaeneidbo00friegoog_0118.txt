LIBER QUARTUS 107

Desuper infundam, et tonitru caelum omne ciebo.
Diffugient comites et nocte tegentur opaca ;
Speluncam Dido dux et Troianus candem

¹²⁵ Devenient. Adero et, tua si mihi certa voluntas,
Conubio iungam stabili propriamque dicabo.
Hic hymenaeus erit.'' - Non adversata petenti
Adnuit atque dolis risit Cytherea repertis.

Oceanum interea surgens Aurora reliquit.
¹30 lt portis iubare exorto delecta iuventus;
Retia rara, plagae, lato venabula ferro,
Massylique ruunt equites et odora canum vis,
Reginam thalamo cunctantem ad limina primi

Poenorum exspectant, ostroque insignis et auro

Ι35 Stat sonipes ac frena ferox spumantia mandit.
Tandem progreditur, magna stipante caterva,
Sidoniam picto chlamydem circumdata limbo.
Cui pharetra ex auro, crines nodantur in aurum,
Aurea purpuream subnectit fibula vestem.

¹40 Nec non et Phrygii comites et laetus· Iulus
Incedunt. Ipse ante alios pulcherrimus omnes
Infert se socium Aeneas atque agmina iungit.
Qualis ubi hibernam Lyciam Xanthique fluenta
Deserit ac Delum maternam invisit Apollo

¹45 Instauratque choroS, mixtique altaria circum
Cretesque Dryopesque fremunt pictique Agathyrsi ;
lpse iugis Cynthi graditur, mollique fluentem
Fronde premit crinem lingens atque implicat aur0‚
Tela sonant umeris: haud illo segnior ibat
¹50 Aeneas tantum egregio decus enitet ore. μ
Postquam altos ventum in montes atque invia lustra,

Ecce ferae, saxi deiectae vertice, caprae
Decurrere iugis ; alia de parte patentes

 

