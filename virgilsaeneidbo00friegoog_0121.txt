110 VERGILI AENEIDOS

Talibus orantem dictis arasque tenentem .
220 Audiit omnipotens, oculosque ad moenia torsit
Regia et oblitos famae melioris amantes.
Tum sic Mercurium adloquitur ac talia mandat:
“Vade age, nate, voca Zephyros et labere pennis,
Dardaniumque ducem, Tyria Karthagine qui nunc
225 Exspectat, fatisque datas non respicit urbes,
Adloquere et celeres defer mea dicta per auras.
Non illum nobis genetrix pulcherrima talem
Promisit Graiumque ideo bis vindicat armis;
Sed fore, qui gravidam imperiis belloque frementem
230 ltaliam regeret, genus alto a sanguine Teucri
Proderet, actutum sub leges mitteret orbem.
Si nulla accendit tantarum gloria rerum
Nec super ipse sua molitur laude laborem,
Ascanione pater Romanas invidet arces?
²35 Quid struit? aut qua spe, inimica in gente, moratur, .
Nec prolem Ausoniam et Lavinia respicit arva?
Naviget: haec summa est; hic nostri nuntius esto.’'
Dixerat. Ille patris magni parere parabat
lmperio; et primum pedibus talaria nectit
240 Aurea, quae sublimem alis sive aequora supra
Seu terram rapido pariter cum flamine portant.
Tum' virgam capit; hac animas ille evocat Orco
Pallentes, alias sub Tartara tristia mittit,
Dat somnos adimitque, et lumina morte resignat.
²45 Illa fretus agit ventos, et turbida tranat
Nubila. lamque volans apicem ct latera ardua cernit
Atlantis duri, caelum qui vertice fulcit,
Atlantis, cinctum adsidue cui nubibus atris Α
Piniferum caput et uento pulsatur et imbri;
250 Nix umeros infusa tegit ; tum flumina mento
Praecipitant senis, et glacie riget horrida barba.

 

