LIBER QUARTUS

At trepida, et coeptis immanibus effera Did0,
Sanguineam volvens aciem, maculisque trementes
interfusa genas et pallida morte futura,
Interiora domus inrumpit limina, et altos
Conscendit furibunda rogos, ensemque recludit
Dardanium, non hos quaesitum munus in usus.
Hic, postquam iliacas vestes notumque cubile
Conspexit, paulum lacrimis et mente morata,
Incubuitque toro, dixitque novissima verba:

“ Dulces exuviae, dum iata deusque sinebat,
Accipite hanc animam, meque his exsolvite curis.
Vixi, et, quem dederat cursum fortuna, peregi;
Et nunc magna mei sub terras ibit imago ,, l}
Urbem praeclaram statui; mea moenia vidi;

Ulta virum, poenas inimico a iratre recepi;
Felix, heu nimium felix, si litora tantum
Numquam Dardaniae tetigissent nostra carinae! ''

Dixit, et, os impressa toro, “ Moriemur inultae,
Sed moriamur’' ait‘ ‘⁴ Sic, sic iuvat irc sub umbras.
Hauriat hunc oculis ignem crudelis ab alto

Dardanus et nostrae secum ierat omina mortis.''
Dixerat; atque illam media inter talia ferro

Conlapsam aspiciunt comites, ensemque cruore
Spumantem, sparsasque manus, It clamor ad alta
Atria; concussam bacchatur Fama per urbem.
Lamentis gemituque et feminco ululatu
Tecta fremunt; resonat magnis plangoribus aether.
Non aliter, quam si immissis ruat hostibus omnis
Karthago aut antiqua Tyros, flammaeque furentes
Culmina perque hominum volvaqtrq perque deorum.
Audiit exanimis, trepidoque exterrita cursu
Unguibus ora soror foedans et pectora pugnis
Per medios ruit, ac morientem nomine clamat:

 

