LIBER TERTIUS

llle haec, deposita tandem formidine, fatur:
· “Sum patria ex Ithaca, comes infelicis Ulixi,
Nomine Achaemenides, Troiam genitore Adamasto

5 Paupere — mansissetque utinam fortuna! - profectus
Hic me, dum trepidi crudelia limina linquunt,
Immemores socii vasto Cyclopis in antro

Deseruere. Domus sanie dapibusque cruentis,
Intus opaca, ingens. ipse arduus, altaque pulsat

a Sidera— Di, talem terris avertite pestem ! -
Nec visu facilis nec dictu adfabilis ulli.
Visceribus miserorum et sanguine vescitur atro.
Vidi egomet, duo de numero cum corpora nostro
Prensa manu magna medio resupinus in antro

5 Frangeret ad saxum, sanieque exspersa natarent
Limina; vidi atro cum membra fluentia tabo
Manderet, et tepidi tremerent sub dentibus artus.
Haud impune quidem; nec talia passus UlixeS,
Oblitusve sui est Ithacus discrimine tanto

0 Nam simul expletus dapibus vinoque sepultus
Cervicem inflexam posuit, iacuitque per antrum
Immensus, saniem eructans et irusta cruento
Per somnum commixta mero, nos, magna precati
Numina sortitique vices, una undique circum

5 Fundimur, et telo lumen terebramus acuto,
Ingens quod torva solum sub fronte latebat,
Argolici clipei aut Phoebeae lampadis instar,

Et tandem laeti sociorum ulciscimur umbras.
“Sed fugite, o miseri, fugite, atque ab litore funem

ο Rumpite.

Nam qualis quantusque cavo Polyphemus in antro
Lanigeras claudit pecudes atque ubera pressat,
Centum alii curva haec habitant ad litora vulgo
lniandi Cyclopes et altis montibus errant.

 

